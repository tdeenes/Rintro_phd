# Faktoranalízis

Az R által kínált gazdag eszköztárból ezúttal elsősorban a *psych* csomag
faktoranalitikus függvényeire koncentrálunk. Ezen csomag gyakorlatilag 
az összes olyan exploratív faktorelemzési eljárást biztosítja, amelyre 
pszichológiai kutatásokban szükség lehet.

A [psych](http://personality-project.org/r/psych/) csomag rendkívül jól dokumentált, és szerzője egy [külön útmutatót](http://personality-project.org/r/psych/HowTo/factor.pdf) 
szentelt az exploratív faktorelemzési lehetőségek bemutatásának. Emiatt 
csupán egy rövid példával illusztráljuk egy faktorelemzés menetét.

A kurzus adta keretek nem teszik lehetővé a SEM (strukturális egyenletek) modellek tárgyalását, de egy kiegészítő példa erejéig a CFA-ról (konfirmatív faktorelemzésről) szót ejtünk. Az R-ben a [lavaan](http://lavaan.ugent.be/) csomagot ajánljuk ilyen jellegű elemzésekre.